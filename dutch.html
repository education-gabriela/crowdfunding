<h3>Van klein project naar iets groters</h3>
<p>Lang geleden schreef ik een script dat het mogelijk maakte om hetgeen wat je luisterde via Last.fm te visualiseren via Twitter. Alleen was er al een Tweekly.fm service die eigenlijk hetzelfde deed. Deze service was gemaakt door Simon de la Rouviere - die mijn script en codebasis na een kort overleg wel wilde overnemen. Dit zorgde ervoor dat Tweekly uit kon groeien tot van een paar gebruikers, naar een paar duizend, naar bijna een half miljoen op het moment van schrijven.
Tot op de dag van vandaag heeft Tweekly.fm ruim 24 miljoen updates verzonden naar sociale netwerken.</p>
<p>De laatste paar jaar bestonden voornamelijk uit hoofdpijn, uitgebrande servers en nachten doorhalen om enkel en alleen pagina’s met code te schrijven. Alles om de service maar draaiende te houden. Ik heb dan ook een groot deel van mijn vakantie besteed aan het vanuit niets herschrijven van Tweekly. Zoals je je misschien kan voorstellen was dit niet de meest simpele opdracht, maar het was het waard.</p>

<p>Wat we nu vooral willen bereiken is Tweekly.fm veranderen in iets groters, met een nieuwe site en apps voor zowel Apple iOS als Android. De financiering zorgt ervoor dat het zowel mogelijk wordt om het ontwikkelingsproces te financieren als er voor te zorgen dat apps op de markt kunnen worden gebracht.</p>

<h3>Waarom geen betaalde apps en abonnementen via je account?</h3>
<p>Het originele plan was om de originele donateurs (van mijn vorige actie) te promoveren naar premium accounts. Dit wordt nog steeds gehonoreerd, waarbij deze accounts veel meer mogelijkheden krijgen binnen de service dan de standaard accounts. Daarnaast komt er een badgesysteem waarbij de mensen die ervoor hebben gezorgd dat Tweekly het overleefd heeft tot op heden ook de juiste erkenning krijgen. </p>

<p>In de begindagen van Tweekly kregen we serverruimte aangeboden van Last.fm, maar door het groeiend aantal gebruikers was dit niet de meest praktische oplossing. Daarom kwam het er simpel gezegd op neer dat de financiering op mijzelf terecht kwam, en ik de hosting dan ook betaald heb tot op heden</p>

<p>Het idee achter deze crowdfunding is dan ook dat als het financiële doel behaald wordt er gratis versies komen van zowel de Apple iOIS als de Android apps, waarbij alle advertenties van de site worden verwijderd – afgezien van de Sponsor advertenties, behaald door het Sponsor Doel.</p>

<p>Op lange termijn is het waarschijnlijk haalbaar om geld te vragen voor de apps, om zo een goede en solide basis te bieden voor de financiering van het project. Het wordt leuk en we zullen zien wat de toekomst ons brengt.</p>

<h3>Als je niet kunt doneren, deel het!</h3>
<p>Als je niet kunt doneren aan het project, kun je nog steeds helpen door het delen op de verschillende sociale netwerken. Help onze campagne te verspreiden! </p>
